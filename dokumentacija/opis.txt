Cilj ovog projekta je razvoj web-aplikacije eZgrada koja olakšava upravljanje zadacima i donošenje odluka unutar dijeljenih stambenih objekata. eZgrada pruža stanarima i predstavnicima stanara platformu za organizaciju, koordinaciju i dokumentiranje sastanaka, čime se pojednostavljuje svakodnevno upravljanje i podržava provedba zakonskih odluka. Korištenjem eZgrade, administratori i suvlasnici postižu lakšu koordinaciju, brže donošenje odluka i transparentno vođenje evidencije sastanaka.
Prvi korak jest dodavanje stambenih objekata. U početnom sučelju mogu se dodavati stambeni objekti za koje će se naknadno dodati stanari i sastanci koji će se odvijati. Svaki stambeni objekt sadrži sljedeće stavke:
•	Adresa
•	Ime
•	Broj stanara
Registracija korisnika i pristup: Sljedeći i najvažniji korak u korištenju eZgrade jest da Administrator kreira korisničke račune za sve relevantne sudionike, uključujući predstavnike stanara i pojedine suvlasnike. Prilikom registracije, administrator unosi ključne podatke za svakog korisnika:
•	Ime i prezime
•	Lozinku
•	Email adresu
•	Ulogu (suvlasnik ili predstavnik suvlasnika)
Nakon kreiranja korisničkog računa, korisnik na svoju email adresu dobiva obavijest s podacima za prijavu i poveznicom za pristup aplikaciji. Ovisno o ulozi korisnika (suvlasnik ili predstavnik), bit će mu dodijeljene odgovarajuće funkcionalnosti unutar aplikacije. Svaka prijava u sustav odvija se preko vanjskog servisa za autentifikaciju. Korisnici će se uz autentifikaciju moću prijaviti putem:
•	Prethodno kreirane lozinke od strane Administratora
•	Google računom (mailom)
Svakom korisniku bit će omogućena promjena lozinke u bilo kojem trenutku preko istoimenog gumba koji će se nalaziti u sučelju za prijavu korisnika. Svi podaci o korisnicima i radnjama unutar aplikacije poput kreiranja sastanka bit će osigurani i zaštićeni.

Funkcionalnosti za predstavnike stanara: Predstavnici imaju mogućnost organizacije sastanaka unutar aplikacije. Pritiskom na gumb „Kreiraj novi sastanak“, predstavnik može definirati sljedeće značajke:
•	Naziv sastanka
•	Datum i mjesto održavanja
•	Točke dnevnog reda (uz mogućnost dodavanja zaključaka i statusa za svaku točku)
•	Sažetak sastanka
•	Opis sastanka
•	Popis pozvanih sudionika
•	Status sastanka – „Objavljen“, „Planiran“, „Obavljen“
•	Dodatno stanje „Arhiviran“

Svi suvlasnici pozvani na sastanak dobit će obavijest o objavljenom sastanku. Klikom na sažetak sastanka korisniku će se prikazati detaljan opis sastanka koji se naknadno može i uređivati. Nakon završetka sastanka, predstavnik ga može označiti kao „Obavljen“ te unijeti zaključke za svaku točku dnevnog reda, pri čemu zaključci mogu imati pravni učinak ili ne. Također, predstavnik može arhivirati sastanak, čime arhiva svih prijašnjih sastanaka ostaje dostupna svim stanarima objekta. Ukoliko neki sastanak bude arhiviran, obavijest na mail će dobiti svi suvlasnici koji su sudjelovali u navedenom sastanku.
Gdje se tu javlja problem?
Život u zajedničkim stambenim prostorima donosi razne izazove, uključujući financijske troškove, održavanje (poput popravaka zidova i cijevi), kao i nesuglasice među stanarima. Na tržištu postoje rješenja za održavanje sastanaka, poput aplikacija za virtualne sastanke kao što su Zoom ili Skype, no te aplikacije ne nude specifične funkcionalnosti potrebne za stanare.
Iako postoje druge platforme za organizaciju sastanaka, nijedna nije idealno prilagođena za specifične potrebe stanara stambenih zgrada. Dvije često spominjane platforme, Skedda i Calendly, nude korisne funkcionalnosti, ali im nedostaje prilagodljivost i pristupačnost koje su ključne za zajednički život u zgradama.
Kod Calendlyja, sučelje za kreiranje korisnika je jednostavno (slika 1.1), no orijentirano je više prema poslovnim korisnicima. Administratori mogu pozvati članove tima putem emaila, a dodijeljeni korisnici sami završavaju proces postavljanja svojih profila. Sučelje omogućuje jednostavno dodavanje korisnika, ali ne nudi specifične opcije za detaljnije definiranje uloga i prava, što bi bilo korisno za predstavnike i suvlasnike stambenih objekata. Za dodatne funkcionalnosti potrebna je nadogradnja na plaćeni plan, što može biti financijski nepovoljno za većinu stanara.
 

(https://github.com/user-attachments/assets/016d4de2-fb70-41e2-98cc-11caa17cabd8)

Slika 1.1 sučelje Calenedly

S druge strane, Skedda ima sučelje koje je više prilagođeno velikim organizacijama (_slika 1.2_) i korporativnim korisnicima. Sučelje za dodavanje korisnika omogućava administratorima unos osnovnih podataka te upravljanje korisničkim pravima, ali ne nudi besplatan pristup i usmjereno je prvenstveno na korištenje u uredskim prostorima. Početna pretplata od 100 USD mjesečno i korporativna orijentacija čine Skeddu nepraktičnom opcijom za stanare stambenih zgrada koji trebaju funkcionalnost namijenjenu stambenim zajednicama, a ne poslovnim potrebama.

(https://github.com/user-attachments/assets/73b56850-e8a9-4618-8794-4c1a21373656)

Slika 1.2 sučelje Skedda

Kako eZgrada donosi bolje rješenje?

Za razliku od Skedde i Calendlyja, eZgrada je specijalizirana za potrebe stanara i njihovih predstavnika. Sučelje (slika 1.3) za kreiranje korisnika omogućava administratorima jednostavan unos ključnih podataka korisnika koji su namijenjeni specifično za zgradu. Korisnici automatski dobivaju obavijesti putem emaila s pristupnim podacima te im je odmah dodijeljen skup prava unutar aplikacije, prilagođen ulozi koju imaju u stambenom objektu. Time je upravljanje i kreiranje korisnicima (slika 1.4 upravljanje i kreiranje korisnika)ne samo jednostavno, već i specifično prilagođeno stvarnim potrebama života u stambenim zgradama, omogućujući eZgradi da bude praktično, ekonomično i dostupno rješenje za sve stanare.

(https://github.com/user-attachments/assets/37586d96-1987-4469-a26e-4af1f3e37905)

Slika 1.3 sučelje eZgrade za kreiranje korisnika

(https://github.com/user-attachments/assets/09eef2cd-4b6a-4f95-8368-f2923c09c7cd)
Slika 1.4 upravljanje i kreiranje korisnika

